76

ille alias se gessit (cf. frg. 129 inc. XLa M. IV, 48). Accedit,
quod fragmentum 63 auget suspicionem eum Hippolyti Velati
bene gnarum fuisse, ut in priore dissertationis parte (p. 27)
ostendi. Euripides autem ipse similem rationem concludit frg.
inc. 912:

ἡ φύσις ἐβούλεθ’, ᾗ νόμιον οὐδὲν μέλει ¹.

Sed opus est tandem aliquando argumenta breviter astrin-
gere; nam cum ex ornamentorum coloribus fabulaeque natura,
de qua re infra disseram, efficiatur Ovidio aliquod Alexandrinum
exemplar in promptu fuisse, quod in Helvii Cinnae Smyrna eodem
iure sumunt (cf. Rohde 1. l. p. 101. r), oritur iterum quaestio
apprime gravis, cuinam Euripides colores mutuos dederit3 quam
summa cum specie veri eodem modo, quo in Byblidos fabula,
solvi posse mihi constat. Nam ut taceam de similitudine colorum
admodum diluta, qui ad priorem Phaedram revocandi sunt, non
nego fieri potuisse, ut Ovidius in adornando illo colloquio inter
nutricem et alumnam tragico exemplari uteretur; quanquam
poeta alias non veritus est totos versus integros surripere, quale
furtum nostro loco non deprehenditur. Sed ut vis esto: quin Ale-
xandrini praeierint, dubium esse nequit Antonini Liberalis fabula
XXXIV ad comparationem vocata 2. Ille enim de Smyrna, quam
vocat, haec perhibet: ταύτην διὰ κάλλος πλεῖστοι καὶ ἐκ πόλεων
πλείστων ἐμνήστευον, ἡ δὲ πολλὰ ἐμηχανᾶτο πρὸς ἀπάτην τῶν
γονέων καὶ οἷνάθεσιν τοῦ χρόνου· δεινος γὰρ αὐτὴν ἔρως ἑξέ-
,unveis ἐπὶ τῷ πατρί. καὶ κατὰ μὲν ἀρχὰς δι’ cnido) κατέκρυπτε-
τὴν νόσον, ἐπεὶ δὲ τὸ πάθος αὖτὴν προῆγεν, ἐξεῖπε τὸν λόγον
πρὸς Ἱππολύτην τὴν τροφόν· ἡ δὲ παραδώσειν αἰτῇ ἄκος τοῦ
παραλόγου πάθοι-ς ὖῖτοσχομένη λόγον πρὸς τὸν Θείαντα προς-
ἑφερεν, ὅτι κτλ. - Ut cognoscatur, quid in hac epitome para-
phrasta reciderit, aequi iudicii unum hoc erit, ut ad similis fa-

¹ Ad extremum laudat Myrrha gentes, in quibus ‘nata parenti
iungitur' v. 332 sq., quod de Chaldaeis et Magusaeis Sotio (Diog. Laert.
Ι, 7) et Bardesanes (Euseb.Praep. Ev.V1‚ 10 ξ 21) memoriae produnt.
Originem talia ducere potuerunt ex fabulosis itinerariis (cf. Rohde l. 1.
p. 240. 1.).

² Nomen auctoris descripti epitomator celat, quod magnopere
queri libet. Alexandrinum eum esse nemo negabit, in quam senten-
tiam mox plura proferentur.

