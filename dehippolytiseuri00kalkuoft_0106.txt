102

Verum hoc loco dissipatas observationes concludens unum
notatu dignum denuo tangam necesse est: animum libidini re-
luctantem eiusque quasi naturam et viin anxie rimari ac ratione
frangere conantem3 in quo depingendo maxime apud Ovidium
utpote uberiorem poetam, cui nonnullas narratiunculas subiunxi,
Euripidis auctoritatem detegi posse significavi. Atqui in hac
re nihil sane est, quod demireris; quoniam Euripides primus
amorem omnium animi perturbationum vehementissimam solli-
cite de se ipso argumentantem et tanquam sui sibi ratio—
nem reddere studentem in scaenam deduxit minime quidem eo
sensu, ‘ut recta ratio libidinum impetum cohiberet, id quod fa-
cetum illum comicum Atheniensem ad deridendum plus semel
inliciebat. Itaque inde ab Euripide toto genere disiunctum
habemus amorem merum sensum et amorem animi motum per-
turbatum, quo accuratius quam elegantius Bulweri iudicium
adumbrare conatus sum 1. -— Atque hac observatione simul eis
dubitationes evulsas volo, qui praeiudicata et captiosa semper
in his rebus opinione circumscripti ac decepti ad explicanda
ista ornamenta naturae quasi fidem testentur stili congruen-
tiam neglegentes‘2. An casu evenisse opinaris, ut in similibus
antiquis fabulis iisque liberis'ab Euripidis auctoritate non oc-
currant similia? Pindarus certe. qui uberius Hippolytae Acasti
uxoris clandestinam libidinem dolosque cantat-³, sibi temperat
ab hac amplificatione. Neque Myrtis poetria, cuius similem

 

¹ ‘The distinction between love as a passion and love as a
sentinient’3 ef. Rohde l. 1. p. 55. 4. Ε. Mueller Gesch. d. Theor. d.
Kunst b. d. Alt. I p. 148 sq. —- Fabulatores quoque Alexandrinos tra·
gici exemplo usos amentis animi perturbationi νόσου nomen indere
animadvertisti. At cave, ne inde cum Rohdio (l. l. p. 28), cui Limburg-
Brouwer (histoire de la civilis. d. Grecs I p. 151) praeivit, concludas
Graecos quemlibet amorem pro morboso 'animi affectu habuisse. Nam
fere. in omnibus his exemplis agitur de cupidine naturae morumve
legibus repugnante, ne excepto quidem Herculis in Iolen amore, qui
Deianirae illicitus videri debuit. Quibus si plura cont-exere studeam, de
amoris natura, qualern Graeci animis comprehenderint, ad philosopham
indaginem profecturus videor, quani, licet in regionibus amoenissimis
animus peregrinari expetat, ab huius loci angustiis segregare malui.

*2 Subtiliter et acute Rohde (1.1. p. 165) hanc quaestionem tetigit.

³ Nem. V, 26 (46) sq.; cf. Nem. IV, 56 (91) sq. Apollod. III,
13. 3. Sehol. Apoll. Rhod. Ι, 224. Schol. Arist. Nub. 1063. ·

