15

(1.1. p. 213) hi versus interpretandi. — Hoc loco paullisper
pedem figentes circumspectemus. Phaedrae virtutem labare,
quis est, quin perspiciat? Attamen minis suis nihil inter-
miscuit, quo audacis consilii a nutrice prolati approbationem pro-
deret. Nutrix igitur, si iustam victoriam reportare vult, op-
pugnationem aperta ratione institutam dimittere et nova eaque
simulationum involucris tecta subsidia circumspicere debet. Si-
mulate assentabitur et missa faciet, quae suasit, altero consilio
novaque condicione eram religione impeditam levare studens.
Caute igitur ita praefatur v. 507:
εἶ’ τοι δοκεῖ σοι, χρὴ μὲν οἱ( σ’ ἁμαρτάνεινῑ.

Quo versu qui χρῆν tuentur, huius diverbii rationibus nullo modo
satisfaciunt, nam novis consiliis tale prooemium parum caute
praemitteretur3 stolide insuper nutrix delicti mentionem hoc loco
iniceret, ubi aliquid perpetrandum suadet οὔτ’ ἐπ’ αἰσχροῖς
0ἰῖῑέ ἐπὶ βλάβῃ φρενῶν v. 511; contrarium exspectaremus.
Repugnaret denique illa aperte prioribus adhortationibus, si hoc
loco ita loqueretur, tanquam Phaedra sponte libidini manus
dedisset.

Sequitur cuiusdam remedii simulatio, quae quam artificiose
a poeta instituta sit, velim inprimis observes, ne te occultus
totius scaenae sensus fugiat. Nutrix enim haec omnia ita in
ambiguum implicat²‚ ut intellegi possint ct magicae illecebrae,
quibus Hippolytus ad concipiendum in novercam amorem possit
fascinari et remedia ad Phaedrae amorem morbumque depel-
lendum. Nam philtra non solum ad incendendum amorem,
verum etiam ad solvendum a sagis componi putabantur3 de
qua re statim-⁹². Additur autem vocula θελκτήρια v. 509 satis

 

¹ Ita hic versus iam in Bartholdi editione legitur, qui argumenta
cumulavit Rh. Mus. XXXI p. 334 a Wheelero (l. l. p. 58) neglecta.
Ceteroqui ipsius coniecturae non suffragabitur, qui argumenta supra
allata probarit — Sequente versu Usener εἰ ‹5' οὖν mutandum esse
putat in ᾗ ‹5’ 013v: ‘sed quidquid tibi placebit, sive resistes consilio
meo sive obsequeris’. Wilamowitz (l. l. p. 218) scribit εἷεν. Wheeler
l. l. p. 57) coniecit ἀλλ’ οὗν.

² Vers. 513-15 a viris doctis dudum in iustam suspicionem vo-
catos et postea a me gravioribus etiam argumentis damnandos interim
missos facio.

³ Quam late pateat philtrorum significatio, discimus ex Laevii

