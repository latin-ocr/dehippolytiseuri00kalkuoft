 

89

summa cum specie veri Helbig statuit ¹. Nunc demum ad
chorum Euripideum praevertar, utpote qui ad similem cogita-
tionem de furore a daemone aliquo Phaedrae iniecto deducitur
V. 141 sq.: σύ γάρ ἔνθεος, ὦ κούρα, 1 εἴτ’ ἐκ Πανὸς εἴθ’ ἙκάταςΙ
ἢ σεμνῶν Κορυβάντων Ι sperabi&2 καὶ ματρὸς ὀρείας, quam
Ovidii Phaedra ita effingit Her. IV. 47 sq.:
nunc feror, ut Bacchi furiis Eleleides actae,
quaeque sub Idaeo tympana colle movent;
aut quas semideae Dryades Faunique bicornes
numine contactas attonuere suo.
Qua similitudine iudicium de Euripidis auctoritate modo fac-
tum stabilitur. In Ciri autem etiam illud simile ex Magnae
Matris religione deductum invenitur, ut modo dixi, quod a Ver-
gilio (Aen. IV, 300 sq.)‚ cui illud ‘bacchatur in urbe‘ (Ci1·.167)
deberi videtur, translatum esse nequit. — Atqui cavendum hoc
loco, ne ad praecipitem conclusionem abripiamur. Nam etiamsi
Euripidis auctoritas saepenumero tanquam perluceat, tamen vix

’ unum horum ornamentorum, quae modo attigi, eiusmodi est,

ut ex ipsa tragoedia nullo auctore intercedente depromptum esse
videatur; immo vero in his eroticorum scriptorum proprietatem
iure agnoscere solemus. Itaque simplici nec, si quid video, im-
probabili ratiocinatione eo perducimur, ut iterum statuamus
Alexandrinos Phaedrae amorem carmine celebrasse, quod Ciris
exemplaris auctori et simul cum Euripide Senecae, de quo ac-
curatius in fine exponam, inter manus fuerit3. —Exemplar autem

 

¹ Untersuch. fib. d. Camp. Wandmal. p. 119. Ceterum cf. Dilthey
Rh. Mus. XXV p. 153. — Cave, ne haereas in Catull. LXIV, 60 sq.:
quem procul ex alga maestis Minois ocellis
saxea ut effigies bacchantis prospicit euhoe,
quo loco duas cogitationes in unam conflatas esse docet Ovidius, cuius
Ariadna scribit Her. X, 47 sq.:
aut ego diffusis erravi sola capillis,
qualis ab Ogygio concita Baccha deo3
aut mare prospiciens in saxo frigida sedi,
quamque lapis sedes, tam lapis ipsa fui.
² Hesych. φοιτᾷ· μαίνεται.
³ Ut ad Ovidii epistulam raro tantummodo delegare possem, hoc
factum est singulari epistulae materia, in qua componenda tamen Alc-
xandrina exemplaria non minus arcessita esse curn indicavi, tum postea
probabo.

