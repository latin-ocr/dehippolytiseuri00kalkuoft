105

πατρὶ τὰς ἀδελφάς τοῖς οἶὸελφοῐς συνοικίσαι κτλ. In qua ma-
teria exornanda poeta sane libidinem perniciosis captionibus
sophistice indutam ostendere potuit. - Sed etiam magis Ovi-
dianam Canaces epistulam (Her. XI) respici oportet, utpote in
qua Euripidis Aeolum expressam esse contendere soleantl. Quod
iudicium equidem ita circumscribendum existimo, ut sumamus
tragoediam quidem quasi fundamenti vices primitus explevisse,
verum Alexandrinos materiam hanc ad intestinum opus trac-
tabilem suo Marte polientes aliquatenus certe poetae Romano
praeparasse, unde additamenta et haud levis dissensus a tra-
gico exemplari, quein Rohde tetigit2, sponte explicantur. Et-
enim uberior in dies ingravescentis furoris illustratio v. 25 sq.,
cui in tragoedia aptum locum indagare non continget —- nam
errat Welcker (l. 1. p. 867) -— Alexandrinam poesin si quid
unquam sapit, cui item nutricem animo amorem praesentientem
v. 33 deberi non negabis, si modo, quae antea de solitis nu-
tricum partibus disputavi, memineris (cf. supra p. 72). Ca-
nacen igitur illis temporibus simili modo atque Myrrham et
Scyllam, ut Phaedrae exemplum semper obversaretur, cantatam
esse mihi constat; quod iudicium illustrat puellarum perdite
amantium in pictura ad viam Appiam inventa illa series-³,
in qua componuntur nominibus adscriptis Phaedra Canace
Scylla Myrrha Pasiphae& cui conferas similes catalogos a
poetis confectos5. Nam ad ipsam hanc seriem inveniendam

 

¹ Cf. Welcker l. l. p. 860. Birt l. l. p. 400. 408.

² L. 1. p. 101. ‘23 cf. p. 129. Ille inconsultius omnem cogita-
tionem de Euripidis imitatione abiectam vult.

³ Asservatur nunc Romae 111 museo Vatican03 cf. Raoul-Rochette
Peint. ant. ined. T. 1—5. Biondi Monum. Amaranziani T. III—VII.
Jahn Arch. Beitr. p. 245. Dilthey Annal. dell’ [nst. 1869 p. 63. ——
Dilthey Canacen repraesentatam esse putat in pictura Pompeiana Helb.
no. 1381 b. (Bullet. dell’ Inst. 1869 p. 158) et in pictura Stabiana Helb.
N. 1265. (Annali dell’ Inst. 1869 p. 63. 2); cf. Rh. Mus. XXV p. 156.

4 Dilthey Rh. Mus. (1.1.) puellam non nominatam Byblida putat.

⁵ Modestinus Anth. Lat. no. 273 Ι p. 183 R. praeter alias Byblida
addit3 item Ovidius Art. Am. I, 283 sq. Canacen omittens. — Catalogum
paulum variarunt PropertiusIV, 19.11 sq. H. et Vergilius Aen. VI, 441 sq.,
quemAusonius (Cupido cruci affixus) imitatur; cf. Dilthey 1.1. Miror virum
doctum neglexisse alterum Ovidii catalogum Ib. 355 sq.: Byblis Canace
Pelopeia Myrrha Nyctimene Comaetho Scylla3 cf. Rohde l. l. p. 101. 2.

