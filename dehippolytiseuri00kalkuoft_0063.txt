 

59

λόγῳ καὶ καταρᾶται τοῦ παιδὸς zo} ὁρώμενα. Attende modo
Ovidium eadem ratione rem absolvere, ut a falsa criminatione
incipiat v. 500 et amoris commemorationem sermonis conti-
nuationi mediam demum interponat. Accedit denique7 quod
Hippolytus ipse fata sua narrans inducitur: hae Battiadae de-
liciae.

Num haec omnia parvi existimas ad confirmandam meam
conclusionem Ovidium Callimacho se adstrinxisse‚ ad cuius exem-
plar aetion illud ultro nos deduxit? Neque igitur praetermit-
tendum Hippolytum profugo curru Troezena petere v. 506, ut
quod Velati Hippolyti sit, cuius scaenam Athenis fuisse evici.
Eodem pertinet, quod Phaedra repulsam aegre ferens¹ privi-
gnum criminis defert V. 503: ⁶ indiciine metu magis offensane
repulsae? Metum quidem in alteram tantum Phaedram cadere
et vulgari interpretationi convenire identidem monui. Totum
autem locum Alexandrinam artem spirare postea elucebit.

Paucis deinde necesse est tangam alterum Fastorum locum
(VI, 735 sq.)‚ quo Ovidius a Serpentarii signo exorsus paullo
plura de Hippolyto Aesculapii auxilio reviviscente et de divini
medici fatis² narrat. Poeta Romanus procul dubio Eratosthe-
nem praesto habuit (cf. Rcbert Eratosth. Catast. p. 29). Hic
enim narrat (Cat. VI. Rob. p. 685 deos iratos fuisse, quod
Aesculapius hominum vitas ultra fata protendens debita sibi
iura debilitasset: καὶ τῶν θεῶν δυσχερῶς τοῦτα φερόντων,
εἰ αἱ τιμαὶ καταλυθήσονται αὐτῶν τηλικαῦτα ἔργα Ἀσκληπιοῦ
ἐπιτελοῦντος, quae quomodo intellegi debeant Ovidius docet
v. 757:

at Clymenus Clothoque dolent, haec, fila reneri,
hic, fieri regni iura minora sui.
Apollo autem luget filium fulmine percussum v. 761:
Phoebe, querebaris. Deus est, placare parenti:
propter te, fieri quod vetat, ipse facit.

 

¹ In retractata fabula res ne eo quidem adducitur, ut Phaedra
¹ulli repulsae periculo se exponat, ut lVelcker (l. l. p. 402) monuit;
qui inde perperam conclusit Nasoni Sophoclis Phaedram inter manus
fuisse.

² Alexandrinos mirabilibus morborum curationibus depingendis
lubentissime institisse probant Nonni imitationes Dionys. XVII, 357 sq.
XXV, 538 sq. XXXV, 60 sq.

