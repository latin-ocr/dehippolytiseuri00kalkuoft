122

sit cum pulvisculo haec materia a viris doctis ¹. At Apuleii
memoriam refricabam velim, quippe qui impudicam illam 110-
vercam, alteram Phaedram, saevienti deo sensim succumbentem
describat et ista salutis vultusque detrimenta, quae et aegris
et amantibus examussim conveniant: pallorem deformem, mar-
centes oculos, lassa genua, alia minutatim consectetur. Vaces
postremum eius loquacitati: ‘Crederes et illam fluctuare tantum
vaporibus febrium, nisi quod et flebat. Heu medicorum ignarae
mentes! Quid venae pulsus, quid caloris intemperantia, quid
fatigatus anhelitus et utrimquesecus iactatae crebriter laterum
mutuae vicissitudines? Di boni! Quam facilis licet non arti·
fici medico, cuivis tamen docto Veneriae cupidinis comprehen-
sio, cum videas aliquem sine corporis calore flagrantem'. -— Ex
quibus omnibus non amplius dubito concludere in exemplari
illo Alexandrino, cuius certa vestigia antea detexi, Cressam
puellam, omnium perdite amantium exemplum, omnibus orna-
mentorum illorum luminibus decoratam fuisse3 contra Senecam
hoc exemplari usum male sedulum ornamenta a tragica Camena
alienissima fabulae suae parum aptis locis admiscuisse eisque
practerea cum coloribus scaenisve Euripideis pingui, ut aiunt,
Minerva commutatis concinnitatem scaenarum turbasse.
Denique eiusdem adventiciae artis vestigia tenere mihi
videor in sequente scaena, qua Phaedra solitos amictus asper-
nans in silvas ferri et venatum ire expetit (v. 387 sq), qualia
Euripides quoque denotat (cf. v. 201 sq. 215 sq.). Sed poeta
Romanus rem faceto quodam acumine condit, cum Hippo-
lyto Amazonis filio puellam Amazonum habitu procedere ex-
petentem accommodat (v. 399 sq), quod tragico exemplari eo
confidentius abrogo, quo planius iunctura male occulta com-
pilatorem prodit. Nimirum comae solutae, quas illa temere
iactas collum umerosque perfundere cupit (V. 394), manifesto
obstrepunt Amazonum comis in nodum religatis (v. 401 sq.).
Alterum sine dubio ab Euripide (cf. v. 202) mutuatus est; alte-
rum — unde habet? Alexandrinos eroticos scis, cum illo prae-
cipue tempore venandi studium ac voluptas floreret ², fastidiosas

 

¹ Cf. Dilthey l. l. p. 70 sq. Rohde 1. 1. p. 157 sq. Brevius Byblis
talia signa enarrat Ov. Met. IX, 535 sq.
² Cf. Helbig Untersuchung. p. 274 sq.

ἓὼᾷἶθῖνᾉπῧή . ἴ“-” „ ·

