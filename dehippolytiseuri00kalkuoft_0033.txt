29

dram ostendunt in sella languide sedentem, ab ancillis circum-
datam, et Seneca copiose depingit Amoris aculeis sauciam et
morbo tabescentem, cuius cum Euripidea retractata Phaedra
similitudines congessit Leo (l. l. p. 178). Sed cum poeta Ro-
manus permulta, quae a Graeco tragico aliena sint, immis-
cuerit, iudicium sistam, donec aliunde his rebus lux affulserit.
Diremit autem Phaedrae aegrotantis descriptionem pingui manu
in duas partes v. 85 sq. et v. 358—405; illic bene posuit, hic
male et Euripide certe non invitante, ut Leo iarn observavit.
Novum mihi hoc adventiciae artis indicium est. Seneca statim
adnectit Lunae invocationem v. 406 sq„ quam in Velato locum
habuisse supra notavi (cf. Schol. Theocrit. II. 10), atque hic
philtra proferri potuerunt. Quam quidem scaenam latam
fuisse haud opiner3 quandoquidem optimus quisque poeta
huius generis ornamenta ad mores depingendos tantuin perti-
nentia, quae actionem potius retardant quam accelerant, non
larga manu spargere solet. Welcker autem erravit primae post
prologum scaenae Phaedram insomnem surgentem, nocte eva—
gantem, sacra magica instituentem assignans (1.1. p. 737).
Talia brevi antea, quam ipse castus iuvenis compellandus esset,
collocata esse, quod per se verisimillimum est, Seneca ultro
probat hoc loco Lunae invocationem exhibens. Adde, quod de-
monstratum est, poetam actionis scaenarumque decursum in
correcta editione non admodum mutasse.

Argumenti autem natura fert, ut sequens Velati scaena
nutricem aliquo modo Hippolytum adeuntem ostenderit; quod
repraesentationes lapide effictae non minus evincunt. Nam ut
capita argumentationis hoc loco paucis comprehendam: sarco-
phagorum sculptores Euripidis vestigia legisse, cuius auctoritas
in imagine Phaedrae ab ancillis circumdatae sine dubio appa-
ret, tam notum est, ut amplioris probationis non indigeat.
Iam, cum in nonnullis repraesentationibus nutrix Hippolyto
epistulam reddat, qui sensus ex his elici potest nisi hic: Phae-
dram amore aegrotantem nutricem ad privignum misisse? Quid
quod in nonnullis monumentis Phaedra et Hippolytus tam presse
collocati sunt, ut inter se loqui videantur intercedente nutrice?
Quae omnia aperte pugnant cum Coroniferi argumento. Desi-
namus igitur in sarcophagis interpretandis nos hue illuc torquere,
cum difficultas expediatur argumentum prioris Hippolyti ad partes

