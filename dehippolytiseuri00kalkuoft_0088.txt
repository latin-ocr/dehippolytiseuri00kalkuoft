84

quia alii rosam ex Adonidis cruore germinasse referebant ¹. At-
que quod Antonini auctorem hic illic ab aliis deflectere cogno-
vimus, tam impensa variandi libido, si quid video, Nicandri
ingenio respondet, licet Schneider hanc quaestionem neglexerit.
Sed verum est coniecturae nostrae fidem ab aliqua parte eo
elevari, quod, ut ille animadvertit (p. 69), Antonini epitome
mortem Adonidis eiusque in anemonen conversum cruorem ne
verbo quidem tangit2. — Restat Theodorus Metamorphoseon
auctor, qui laudatur a Plutarcho in Parallelis eiusque. epi-
tomatore Stobaeo, testibus, inquies, valde suspiciosis-⁹³. Atqui
Theodorum quendam tale opus composuisse diserte testatur
Probus indicans Ovidium in altera fabula de Alcyone Nican-
drum, in altera Theodorum secutum esset Itaque si Plutarchus
maioris fidei auctor esset, Theodorum praeter ceteros auctores,
inter quos Nicandro fortasse principatus dandus, Nasoni ad
manum fuisse suspicari merito licuit, cum eius narratio in re-

 

. ¹ Cf. Bion. I, 66: αἷμα ῥόδον τίκτει, ἰὰ δὲ δάκρυα τὰνᾶνεμώναν.
Philostrat. ep. 1 p. 343 K. Procop. Soph. ep. VIII p. 535 H.

² Callimachum Ovidio Adonidis fabulam cantanti in promptu fuisse
incerta est Rauchii coniectura (l. 1. p. 73).

3 Historiolas parallelas Romanas ab ipso Plutarcho ad exemplum
notarum prioris ordinis fabularum confictas esse vulgo contendunt. At
in nostra mirandum, unde falsarius peculiare additamentum: οἰνωθεὶς
ὁ πατὴρ ᾔτει φῶς κτλ. conflarit,⁸ nisi ex diverso auctore, si memineris,
quae supra de ebrietatis figmento explanarim. Ceterum quod laudatur
in fine Aristides, nescio an eius auctoritas huic fabulae aptissima sit3
nam Ovidio auctore (Trist. ΙΙ, 413) ‘iunxit Aristides Milesia crimina
sexum'. Opinor igitur in illa Plutarchi farragine non omnia subdi-
ticia esse.

4 Ad Verg. Georg. 1, 399 p. 44 K. Schneider Nic. frg. 64 p. 683
cf. Knaack 1. l. p. 54. — Servius ad eundem Vergilii locum alteram
fabulam de Ceyce Luciferi filio eiusque uxore propdnit, quam ad al-
terum utrum auctorem —nam de ordine ambigitur (cf, Schneid. 1.1.)-
magna cum probabilitate revocabis. Paullo copiosior Servii de Myrrha
narratio (Verg. Buc. X, 18), cum qua Ovidianam aliquatenus consentire
exposui, quominus Nicandro vindicetur, obstatrelata in rosam Adonidis
commutatio. Neque equidem Theodori auctoritatem spondere audeo,
quia Stobaeus puellam in fuga deprehendi refert; de qua re in Servii
commentario nihil legitur. — Knaack autem sibi persuasit per com-
mentarium Servianum dispersam esse transfigurationum collectionem a
viro docto Graeco confectam (l. 1. p. 8 (10) cf. p. 41). s

