17

verba interposuit, quibus alluderet ad id, quod illa re vera
molitur. — Videamus igitur, num diverbii progressus his tene—
bris lucem affundat. Phaedra enim demonstrat se nutricis con-
silium approbare interrogando v. 516: πότερα δὲ χριστὸν ἢ
ποτὸν τό φάρμακονς Scio sexcentiens φάρμακα idem valere,
quod incantamenta devinctiones veneficia. Sed nostro loco af-
firmo voculis χριστόν et ποτόν satis manifesto significata esse
remedia ad morbum depellendum, quippe quae divisa esse sci-
amus, prout bibenda vel infricanda vel denique edenda essent ¹.
Sed etiam graviora praesto sunt, quae in aperto ponant veteres
lectores Phaedrae verba minime ad pocula amatoria, quibus
Hippolytus alliciendus esset, sed ad remedia furorem levantia
rettulisse. Nam, si quid video, tragicus nostro loco, ut alias
saepissime, eroticis ornamentum gratum acceptumque suggessit;
cum illi bene occultum sensum assecuti hune locum leniter
Sic inflectant: Long. Past. Il, 7. 7; ’Ἑρωτος (iz-'6511 φάρμακον
οὗ πινόμενον οὖν. ἐσθιόμενον οὔκ ἐν ᾠδαῖς λαλούμενον fin
μή φίλημα καὶ περιβολή κτλ. Quo Theocritus quoque tendit,
qui a genuino sensu declinans Musas supponit‘2 Id. XI, 1:

Οὐδὲν πὸτ τὸν ἔρωτα πεφύκει φάρμακον ἄλλο,

Ninia, οὔτ’ {ymen-vor, ἐμὶν δοκεῖ, οὔτ’ ἕπίπαστον,

ἢ ταὶ Πιερίδες.
Amatus autem unicum remedium est ut Delphis Simaethae
apud Theocritum 1. l. (cf. Anth. Pal. V, 116. Chariton. Aphrod.
VI, 3. 7. Nicet. Eug.11‚ 243=; atque hunc in tragoedia quoque
nutrix semper subaudit, quem videlicet aditura sit (cf. v. 698 sq.),
ut statim exponam. Amorem igitur, quem anus carminibus
solvere se posse profitebantur ³, neque arte magica neque medicina

 

¹ Cf. Aesch. Prometh. 478 sq. Pind. Pyth. ΙΙΙ, 52 (92) sq. Schol.
Arist. Plut. 717: Τῶν φαρμάκων τὰ μὲν mammam, τὰ δὲ χριστά,
τὰ δὲ ποτά.

² Cf. Callimach. Epigr. XLVII Schn. Praeivit Philoxenus cf. Schol.
Theocrit.. XI, 1. Plutarch. Symp. Quaest. Ι, 5 frg. 7 B. Quotiens dithy-
rambici poetae Alexandrinis facem praetulerint, miror neminem adhuc
demonstrare conatum esse. —- Ceterum Musam aut incantamenta ama-
torium furorem sedare negat etiam Plutarchus (Amator. 16). Seneca
ita potius (ep. 9): ‘ego tibi monstrabo amatorium sine medicamento,

sine herba, sine ullius veneficae carmine: si vis amari, ama’.
³ Cf. Theocrit. ld. II, 91. Tibull. I, 2. 59 sq. Verg. Aen. IV, 487.
2

