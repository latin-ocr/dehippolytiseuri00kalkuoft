32

a Graeca tragoedia non utique aliena fuerint ¹. — At quod nu-
trix apud Senecam Hippolytum edocet v. 466 sq.: Iovem pro-
vidisse, ‘cum tam rapaces cerneret Fati manus, ut damna sem-
per subole repararet nova', sed si Venus humanam societatem
dereliquerit, fore, ut orbis iaceat ‘ squalido turpis situ‘ v. 469 sq„
nonne ille pro sua natura apte respondisset, ut in Coronifero
v. 618 sq. Iovi convicians, quod liberos creandos non emendos
curasset, aptius certe, quam illic? Nam onmia suadent, ut
sumamus priorem quoque Hippolytum feminam ducem malorum
artificemque scelerum (Sen. 559) exagitasse, ea fortasse ratione,
ut nutrici sensus suos de ista peste ac pernicie aperiret, quales
in frg. inc. 1045 fuse exponuntur, deis postremo exprobrans
V. 6:
εἶ δέ τοι* θεῶν

τόδ’ ἐστὶ πλάσμα, δημιουργὸς ὢν κακῶν

μέγιστος ἴστω καὶ βροτοῖσι δυσμενής.
Nam Seneca hoc rursus bene instituit Graecum, ut contendo,
exemplar secutus, quod Hippolytum, postquam noverca eius ge-
nibus adlapsa est (v. 667), in tanta affectuum concitatione non

 

hunc locum Seneca ante oculos habuit Ov. Met. I. 89 sq.; conferas Sen.
555 sq. cum Ov. 144 sq, neque noverca (Sen. 5:38) apud Ovidium
(v. 147) deest. — Ceterum tralaticia haec materia in poesi Romana3
cf. Tibull I, 3. 35 sq. Prop. IV, 13. 25 sq. Aetna. v. 9 sq. Verg.
Georg. 1, 125 sq. Hor. Ep. od. XVI, 41 sq. Ov. Met. XV, 96 sq. Senec.
Med. 301 sq.

¹ Moschion frg. 7. ampullas de aurea aetate proicit eo quidem
sensu, ut primaevam naturam impolitam morumque rigidam asperitatem
excultae seriorum hominum vitae opponat. De comicorum commentis
cf. Birt Elpid. p. 19 sq. — Jis autern, qui philosophicis conclusionibus
indulgeant, libebit Hesiodeam hanc et Platonicam, quam item Seneca
tuetur, opinionem de aurei aevi felicitate omnibus numeris absoluta
apud Moschionem in contrarium subversam memoriae mandare. Cuius
contrariae sententiae propugnator fortasse Theophrastus exstitit3 cf.
Rohde Gr. Rom. p. 201 (21). Tales autem fluctuationes progrediente
hominum cultura ut aestus maris accidere et reciprocare solent. Nam,
qui aliquam cum praestantissimo quoque Germanico superioris saeculi
poeta familiaritatem contraxerit, eum non fugiet tunc praevaluisse
illam de hominum degeneratione opinionem, quam Rousseau sanxit.
Contra nostri aevi opinio vulgaris plerumque in contrarium inclinat
praeeunte rerum physicarum discipliua3 cf. Grimm Goethe Ι Ρ.’64.

