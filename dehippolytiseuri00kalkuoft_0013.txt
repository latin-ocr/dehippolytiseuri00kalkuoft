9

igitur eo praecipue tempore fortasse huius sacerdotis et Sabazii
mysteriorum auctoritate Athenis mos philtrorum miscendorum
ne dicam ortus esse, sed effloruisse et invaluisse, quibus rebus
Euripidem commotum esse, ut Phaedram in priore fabula cupi-
ditatis lasciviam minime comprimentem fascinationibus indul-
gentem fecerit, prona suspicio est. In qua acquiescerem, nisi
ab uua quidem parte levi dubitationi obnoxia esset. Ut brevis
sim, fieri potuit, ut Sophoclis auctoritas in hac re non sine
momento esset3 ille enim in Trachiniis v. 584 sq. primus
omnium, quantum video, philtra alia illa quidem exhibet ¹,
quibus Deianira Herculem delenire studet. Iure autem ad
Trachinias provocari potest, siquidem in Hippolyto Coronifero
certe non desunt, quibus Euripides se spectatorem et aemula-
torem Sophocleae fabulae praestet. Quod paullo accuratius ex—
ponere opus est.

In fine igitur utriusque fabulae heros vulneratus in scae-
nam adducitur lamentatione ac plangore eam complens2. Ad-
hortatur comites, ne incaute ac temere lacerato corpore pre-
hendendo dolorem excitent (E. 1358 cf. v. 1361, S. 1007 sq.
1025). Interea flebiles questus de acri doloris morsu edunt
(E. 1371, S. 987. 1010) neque omittunt iniquam fortunam cri-
minari, quod omnium sibi virtutum propugnatoribus tam lucti-
ficam cladem inferat (E. 1364 sq. 1383, S. 1089 sq.). — Utrum-
que in acerbo dolorum cruciatu mortem votis exoptare (E.
1372 sq. 1387 sq.‚ S. 1005 sq. 1040 sq. 1085 sq.)‚ hoc quidem
nolo premere; contra premendum censeo usum eiusdem verbi
εὐνάζειν (Ε. 1376, S. 1005. 1006. 1042) neque non eiusdem
imaginis de dolore saliente (E. 1351 sq.‚ S. 1027 sq.), quali-
bus minutiis non raro aemulator proditur. —— Gravius id, quod
et Hercules et Hippolytus mortem comitum manibus sibi in-
ferendam exoptant (E. 1374 sq. S. 1010 sq. 1031 sq.); de qua
re cum Hercules vere grandiloquus ampullas et sesquipedalia

 

¹ Pindarus Pyth. IV, 213 (380) sq. philtra non commemorat. Novit
incantationes et rhombum seu iyngem3 apud Homerum et alios huius
rei commemoratio omnino deest (cf. Hirschfeld: de incant. et devinct.
amator. apud Graec. Romanosq. p. 6).

2 Perleve id discrimen, quod Hercules portatur, Hippolytus initio
quidem (cf. v, 1342. 1354) comitibus innisus ducitur.

