56

ab Aesculapio in vitam revocatum in valle Aricina collocarit et ,
cultu ornarit. Cuius cultus singularia Metamorphoseon carmini
parum convenientia poeta quasi supplet Fast. III, 259 sq, ubi Ege-
riam nympham adlocutus de valle Aricina haec profert v. 265:

hic latet Hippolytus furiis direptus equorum,
unde nemus nullis illud aditur equis.
Idem perhibet Vergilius (Aen. VII, 778 sq.), quem Servius sic
commentatur: ‘exponit τὸ αἶ’τιον; 113111 Callimachus scripsit
αἴτια, in quibus etiam hoc commemorat' ¹. Memineris autem
reconditum aetion, cur nullus canis Delum accedat, praeter
Callimachum (frg. 9 Schn.) Ovidium quoque attigisse (Ib. 475 sq.)
et mecum exquiras, num illi Metamorphoseon loco insint, quae
Battiadae artem. quam Nasonem saepius sectatum esse constat,
spirent. Nimirum quod Ovidius de nominis mutatione tradit
v. 54⁴2 sq.:
nomenque simul, quod possit equorum

admonuisse, iubet deponere, ‘qui' que ‘fuisti

Hippolytus', dixit ‘nunc idem Virbius esto‘,
admonefacit nos Hippolyti furiis equorum direpti, quo illud
aetion explicatur. Artificiosa autem antithesis nominum, quae
aperte veriloquium significat, interpretes fugit. Nam syllabis
‘lytus’ et ‘hius' mors et vita (βίος) inter se opponuntur; quo
tendit Lactantii illud (Ov. Met. XV f. 45): ‘a converso itaque
nomine deus Virbius est appellatus' et Vergilius l. l. v. 777:
‘versoque ubi nomine Virbius esset’. Debemus igitur, ni fallor,
subauscultare ἡρώβιον, cuius veriloquii testimonium exstat ².

 

 

¹ Frg. 7 Sehn. In indagando 1000, quem 1100 fragmentum tenere
potuerit, multum laboris viri docti consumpserunt. Schneider (Call.
II p. 72 sq.) et Herzberg (Zeitschrift fiir Alterthwiss. 1847 p. 133) in
primo aetiorum libro aptum locum invenisse sibi visi sunt; contra Rauch
(Frg. d. Call. p. 28) in altero. Apud utrosque firma argumenta desi-
derabis, nam ineerta incertis nituntur. Donec felicius, quam Schneidero
contigit, et uberius, quam Rauchio licuit, constitutum erit, quid quoque
libro tractatum sit, melius duco coniectandi cupiditatem reprimere.

2 Altera Virbii derivatione a ‘bis vir’, quam vix Graeco exem-
plari adaptes, subaudita nomina non tam artificiose inter se opponun-
tur. — Quattuor autem proferunt nominis causas: esse virum bis fac-
tum aut virum bonum aut herobium tanquam ἥρωα &musam-adm aut

deum, qui Viribus praesit; cf. Cassiod. de orthogr. p. 81 Κ. Buecheler
Rh. Mus. XXXV p. 69.

