wau-*ww “W- ⁴* ’

111

ubertim adlacrimans laciniaque contegens faciem voce trepida
sic eum breviter adfatur³ e. q. s. —- Quae hic fuse narrantur,
ea omnia in Senecae tragoedia reperiuntur. Nam eodem cru-
ciabili prooemio ea scaena exornata est, qua Phaedra privignum
clanculum adit blando adloquio delenire cupiens (v. 592 sq.;
cf. supra p. 33). Identidem illa, cui ‘ora coeptis transitum
verbis negant' (v. 602) aptum exordium frustra circumspicit3
idemque demonstravi (l. l.) Ovidianam puellam significare. At-
que Senecae Hippolytus item nihil suspicatus simili ratione
nutanti subvenit v.608: ‘committe curas auribus, mater, meis'.

Ipsa quidem confessio ab Apuleio in brevius contracta;
nimirum fabulae narratorem legentium exspectationi erectae adeo
providere, ut mulierem nulla circuitione usam statim amoris
voces audacter effundentem fingat, consentaneum est. Tamen
etiam nunc in eius verbis relicta sunt, quae originem mani-
festo produnt3 nam post prooemium de unica salute in iuvene
posita, qui oculis suis incendium commoverit, pergit: ‘Ergo
miserere tua causa pereuntis nec te religio patris omnino de-
terreat, cui morituram prorsus servabis uxorem. lilius enim
recognoscens imaginem in tua facie merito te diligo. Habes
solitudinis plenam fiduciam, habes capax necessarii facinoris
otium. Nam quod nemo novit, paene non fit’l. — Phaedra,
postquam identidem ad flebiles preces descendit, postremo iu-
venem supplex orat, ut amantis, quae in illum unum exardescat,
niisereatur; illum diem aut doloris aut vitae finem facturum
esse Sen. v. 670 sq. Neque religionis excusatio, cui mulier
illa antevertit, in Hippolyto desideratur, qui matri oranti, ut
viduam ‘sinu receptam supplicem ac servam' tegat (v. 622),
ita occurrit v. 623 sq.: ‘suminus hoc omen deus Avertat,
aderit sospes actutum parens' (cf. supra p. 34). Sed, quod
rem conficit, femina illa incesto latebram quaerit peraeque ar-
gumentata se patris imaginem in filio recognoscere, atque Se-
necae Phaedra v. 646 sq., quae hanc sententiam fuse explicans

 

¹ Crederes extremis his verbis lubricam Euripideam morum doc-
trinam captiose ratiocinari. Consimiliter quidem Sophoclis Deianira
Traoh. v. 596 sq.: ὠς σκότῳ Ι κᾶν αἰσχρὰ πράσσῃς, οὔποτ’ αἰσχύνῃ πεσεῖ.
Nasonis Phaedra affirmat culpam tegi posse, ‘nec labor est, celare
licet' (Her. IV, 137 sq.).

