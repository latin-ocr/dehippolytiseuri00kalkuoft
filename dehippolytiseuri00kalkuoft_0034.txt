30

vocantibus ¹. Leo quidem eo progressus est (p. 178), ut ex sar-
cophagis concluderet in priore sabula Hippolyto per nutricem
a Phaedra litteras missas esse, quibus colloquio inter nover-
cam et privignum proluderetur3 praepropere, ut demonstrabo.
Nam haud abnues, ubi ad summam totius tragoediae, amoris
confessionem, ventum est, parum apte decurri ad epistulam3
sermo et actio dramatis nervi sunt. Aliter res se habet in car-
minibus elegiacis, in quibus a poetis Alexandrinis epistulam
adhibitam esse spero me postea probabili coniectura demonstra-
turum esse. Accedit, quod litterae nequaquam in omnibus sar-
cophagis inveniuntur 2. Sed, quod rem continet, fac nutricem
litteris afferendis incesto sequenti colloquio prolusisse, iam quo-
nam vultu modoque tibi finges Hippolytum accepturum fuisse
Phaedram? Num, ut Senecae Hippolytus, hilaro vultu honori-
fice ut matrem an tristi potius contumeliose ut scortum? Aut
Phaedram amorem iam fassam, quaenam suspicaberis blandi
alloquii lenocinia excogitaturam fuisse, quibus privigni virtutem
expugnaret? Minime eadem, quae apud Senecam, nam, ne
plura, poeta, qui litteras insereret, totam scaenam prorsus alia
ratione atque ille conformare debuit, quam ut excogitem non
satis poeta sum. Leo autem ipse confitetur poetam Romanum
in hac scaena exornanda ad non vulgarem escendere pulchritu-
dinem verumque affectuum vigorem. Aestheticam denique
nostram ratiocinationem non magni pendentem delego te ad
Racinii politum limatumque iudicium, utpote qui non solum
singula in eodem colloquio illustrando ex tragoedia Romana in
suam Phaedram transtulerit, verum etiam capita illinc non-
nulla mutuatus sit, optimus ille tanquam sponsor tragici huius
scaenae Graecoque exemplari vere digni ponderis. —- Quibus
prolatis haud quaquam veri simile est praecedentem scaenam
v. 431 sq., quae nutricem casto iuveni persuadentem ostendit,
ut annorum mernor mentem relaxans tristem iuventam solvat
neve viduo toro iaceat, totam ex Senecae officina prodisse, ut

 

¹ O. Jahn Arch. Beitr. p. 322 frustra laborat in difficultatibus
removendis.

2 Num sculptores suo Marte diptycha affinxerint, cuius licentiae
similia exempla facili negotio proponi possint, non huius loci ,est ex-
pendere.

