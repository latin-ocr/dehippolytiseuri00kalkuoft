110

Historiolae exordium, quomodo mulier primo resistens sensim
pedetemptimque libidini manus det, adeo concinit cum reliquis
fabulis commemoratis, nt suspicio, quam mox alia ratione ful-
ciam, ultro se offerat tam hanc fabulam e Graecis exemplari-
bus sublatam esse quam reliquas id genus narrationes Meta-
morphoseon libris admixtas, quem ad modum auctor ipse operi
praefatur: ‘ at ego tibi sermone isto Milesio varias fabulas con-
seram'1. - Porro sequitur (c. Hljz ‘Ergo igitur impatientia
furoris altius agitata diutinum rupit silentium 2 et ad se vocari
praecipit filium. Quod nomen in eo, si posset& ne ruboris ad-
moneretur, libenter eraderet. Nec adulescens aegrae parentis
moratus imperium, senili tristitie striatam gerens frontem cu-
biculum petit uxoris patris matrisque fratriS, utcumque debi-
tum sistens obsequium'. Ex tetrico iuvenis vultu Hippolytus
eiusque animus tristis et intractabilis (Seu. 271) continuo re-
cognoscitur. Atque ut noverca hic filii, sic Phaedra apud Se-
necam v. 609 matris superbum nomen libenter deleret, quia
maternum libidini obstat. Dum vero istud ‘cubiculum uxoris
patris matrisque fratris' intueor, nutricem audio Phaedram com-
pellantem Sen. 171 sq. (cf. supra p. 74):
miscere thalamos patris et nati apparas
uteroque prolem capere confusam impio?

Iam velim ea, quae sequnntur, perattente legas: ‘Sed illa
cruciabili silentio diutissime fatigata et ut in quodam vado
dubitationis haerens omne verbum, quod praesenti sermoni
putabat aptissimum, rursum improbans, nutante etiam nunc
pudore, unde potissimum caperet exordium decunctatur. At
iuvenis nihil etiam tunc sequius suspicatus summisso vultu
rogat ultro praesentis causas aegritudinis. Tunc illa nancta
solitudinis damnosam occasionem prorumpit in audaciam et

 

¹ Cf. Rohde Verhandl. d. XXX. Vers. d. Philolog. p. 61.

2 Nutrici famulaeve, coram qua mulier silentium rumpere posset,
aptus 1110 locus fuit3 quales partes re vera in plerisque similibus exem-
plis servatas vidimus.

3 Sic cum Rohdio (Rh. Mus. XXX p. 277) scribendum3 quod,
quanquam 11011 100110 ad sensum dictum est, codicum litteras: ‘in eos
ipos sed' benc reddit. Eyssenhardt in textum recepit: ‘in eo ipso
sed', quod omnino sensu cassum est. Oudendorp: ‘in 00 ipso scilicct‘.
Sed voculam ‘ipso' lubentissime propellcs.

