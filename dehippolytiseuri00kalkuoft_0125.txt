121

Itaque, in quo rei cardo vertitur, poeta ille Alexandrinus nym-
phis re vera quasdam partes dedisse videtur; quo spectat Se-
necae vaticinatio v. 774 sq.: ‘te nemore abdito —— cingent
turba licens naides improbae’. — Quae omnia contendo mutuo
se lumine illustrare. Accedit denique, quod Seneca (v. 1080
sq.) monstro subito obviam currente fatalem ruinam, qua
Hippolytus de curru praecipitetur, adductam esse fingit, atque
id ab Euripide (Hip. 1232 sq.) recedens3 quem eundem eventum
Philostratus sumit. Iam vero prompta est coniectura Senecam,
cum virilem corporis formam eadem ratione, qua Ovidii Phaedra
eundem heroem celebrans (Her. IV, 79 sq.)‚ legentium oculis
subicere conetur (v. 809 sq.)‚ non ipsum Ovidium sed eius
exemplar exscripsisse. Etenim similis illustrandi ratio in Scyllae
fabula¹ probat talia ad tumidum Alexandrinorum in depingenda
corporis pulchritudine apparatum pertinuisse.

Restat alter Romanae tragoediae locus, quo nutrix amoris
morbi tacitique desiderii signis enumerandis immodice se ex-
tendit (v. 36 sq.)‚ qnam molestam loquacitatem pro novo ar-
gumento indiciis quasi externis adicere ficet, quibus in altera
disputationis parte nisus suturam adventiciae artis in hac scaena
latere suspicatus sum (p. 29). Nam optimus quisque tragicus
poeta in talibus rebus nude et tenuiter denarrandis non immo-
rabitur, ut qui actionem semper circumspiciat, cui animus atten-
datur. Itaque Euripides id quidem in transcursu tangit Phae-
dram cibo abstinere neque quidquam idem dubiam semper
appetere 2, alia, quae poeta Romanus enarrat, ipsi scaenae po-
tius et actioni ad illustrandum dat3. Alia denique huic Sene-
cae scaenae assuta esse, quae solis serioris aetatis eroticis propria
sint, de Ciris exemplari disputans iam significavi (p. 87 sq.): ut
aestum tacitum, qui vultu proditur3 lassas genas nocturnas que-
relas, pallida ora, marcidos oculos, crebras lacrimas (v.362 sq.).
Quo pertinent etiam v. 99-111, quibus Phaedra ipsa animi
sui aegrotationem et perturbationem fuse depingit. De quibus
ornamentis nolo multa verba facere, cum praesertim exhausta

¹ Ov. Met. VIII, 25 sq. Cf. Prop. II⁷ 1. 5 sq.
² Cf. Sen. 373. Eur. 135 sq. 275. — Sen. 365, Eur. 1s3.
³ Cf. Sen. 367 sq., Eur. 170 sq. — Sen. 370 sq., Eur. 198 sq.

