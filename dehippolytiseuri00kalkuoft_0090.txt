86

patrium cubiculum sceleris perpetrandi causa tendat v. 206 sq.,
cum nutrix intervenit v. 220 sq. Similem scaenam simili
praeterea modo exornatam apud Ovidium invenimus, ubi nutrix
interveniendo Myrrham impedit, quominus laqueum sibi innectat
v, 382 sq. Atque in utroque poemate nutrix deinde ex puella
causas tabis percontando exsculpere conatur et in proposito
perstat (Cir. 234 sq. 254 sq„ Ov. 391 sq. 394 sq. 405 sq.
412 sq). Neque vero altercatio in Ciri tam artificiose instituta
est, quam apud Ovidium3 nutrix illic statim de amore lo-
quitur (v. 237. 241), hic postea demum tale quid persentiscit
v. 408. Scyllam autem ut Myrrham primo obticuisse arguit
v. 2543 nutriculam deinde obsecratur, ne se inquirendo tor-
queat v. 257, qualia Naso Myrrham exclamantem fingit v.
411 sq. Atque simili via ac ratione, qua illa huc illuc se
vertit -— nam frustra circumvehitur omnia verbis, ut poeta
dicit v. 271, antequam incestum fateatur — et postremo fatale
Minois nomen proicit v. 272, Ovidianae heroinae sceleris con-
fessio extorquetur v. 419 sq. Utrique autem constitutum est
mori, si amore non potiatur (Ov. 428, Cir. 276 sq.); nam Scylla
quoque, quae primum v. 267 moriendi propositum tangit, inter
moriendi et sceleris perficiendi consilia nutasse videtur, quo
spectant v. 280 sq. Utrobique puellae amoris indicio nutrici
ingens terror incutitur (Cir. 283 sq, Ov. 423 sq). Sed Myr-
rhae nutrix multa protulisse dicitur, ut diros amores compescat
v. 4263 contra Scyllae clare pronuntiat se a tali conatu de-
sistere v. 328 atque hoc unum rogat, ne illa inconsiderate in
interitum se praecipitet v. 327. Hoc videlicet iam cogit di-
versae materiae natura ¹. — Denique ne testimonium desit,
quod nostrae coniecturae fidem praestet, ab ipso Ciris auctore
provisum est, cum nutricem de diro furore, qui puellae incidit,
dubiam exclamantem induxit v. 237 sq:
ei mibi, ne furor ille tuos invaserit artus,
ille, Arabae Myrrhae quondam qui cepit ocellos,

 

¹ Levioris ponderis est, quod puellis ‘demptae subita in formi-
dine vires’ sceleratum propositum peracturis (Cir. 214, Ov. 456 sq.). —
Praeverti autem libet ad procorum copiam (Cir. 412, Ov. 356) et Ale-
xandrinam poetae circa minutulas res commemorationem depingentis
anus sollertiam (Cir. 251), quae puellae vestem inicit, quam Antoninum
quoque alio quidem sensu indicare vidimus (cf. supra p. 81).

