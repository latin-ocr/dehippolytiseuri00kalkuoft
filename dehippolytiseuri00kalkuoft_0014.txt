10

verba proiciat v. 1010 sq., non te fugiet, quantopere Euripides
haec in brevius contraxerit. Idem aeque in totam hanc
scaenam Eripideam cadere vel obiter comparationem instituenti
liquebit; ut meo mihi iure interim contendere videar Euri-
pidem Sophoclem et non hunc illurn ante oculos habuisse ¹. —
Sed praesagio, qua ratione intellegentes mihi occursuri sint:
nimirum Philocteten quoque in ipsa scaena flebiliter lamentari
et a Neoptolemi gladio mortem expetere (Soph. Philoct. 747,
cf. 1204 sq.); Ulixem autem in Sophoclis Niptris vulneratum
in scaenam deportatum comites admonere, ut ‘pedetemptim et
sedato nisu, ne succussu adripiat maior dolor³ se adducant
(Cicero Tusc. II, 21. Welcker l. 1. p. 244). - Graviora igitur
argumenta exhibeo. Gravissimum enim et quo poeta quasi
invitus indicet se fabulam Sophocleam in deliciis habuisse,
id est, quod chorus primum vim Amoris laudibus extollens in
Ioles exemplum incidit v. 545 sq., atque id primum eorum,
quae illustrandi causa adfert, quod maxime urgeo. Adde, quod
de fabulae forma minime constanti agitur, sed diversa ratione
a scriptoribus tractata. Atque ipse Sophocles tale quid indi-
care videtur nuntium introducens, qni Licham praeconem men-
dacii coarguit v. 351 sq, quod contenderit, Herculem adversus
Oechaliam exercitum duxisse, ut se vindicaret ab Euryt03 ita,
ut Lichas postea v. 471 sq. nuntii narrationem Herculem Ioles
amore fiagrantem Oechaliam oppugnasse unice veram esse con-
cedere cogatur. Pherecydes enim de Hercule ad Eurytum ve-
niente ita: καὶ ᾔτει τὴν θιγατέρα (Iolen) (Ὑλλῳ γυναῖκα2; “
quocirca haud scio an Creophylus, qui lolem quidem novit, de
Herculis amore non cecinerit. — A Sophocle igitur, qui hoc

 

¹ Scaena Euripidea Aristophani fortasse bilem movit, ut in Achar-
nensibus vulneratum Lamachum in scaenam adportatum misere lamen-
tantem fingeret. Initio enim v. 1191 sq. causam cladis simili modo
exponit, quo Hippolytus v. 1347 sq. Similiter comites admonet v, 1215
atque hic v. 1359. 1361, quae Dicaeopolis subinde in ridiculum de-
torquet v. 1216. Neque, quem Hippolytus invocat Paeana v. 1373,
Lamachus implorare omittit v. 1212.

² Schol. Soph. Trach. 354. Contra Herodorus iam de Herculis
et Ioles matrimonio narravit. Schol. Eur. Hip. 545. Cf. Schol. Hom. φ. 22.

{HSchwartffl de schol. Hom. ad hist. fab. pertinent. Fleckeis. Suppl.
p. 446 sq.

 

