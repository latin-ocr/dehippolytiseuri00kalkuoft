Novas has quaestiones inscribo, non tantum quia materiam
ab aliis tractatam retractavi, sed quia insolita ratione ab Hip-
polytis Euripideis ad serioris aetatis litteras ascendens in vasto
maxime Alexandrinae poesis campo geminarum fabularum vestigia
persequi conatus sum. Nam qui Hippolyti fabulam exami-
narit, quomodo a poetis et ab artificibus tractata sit, quod olim
in libello praemio ornato praestiti, eum non fugiet, quantopere
utraque Euripidis fabula etiam extra fines Atticos et audien-
‹ tium et legentium animos commoverit. —— Neque vero incom-
mode mihi videor antea nonnullas de servata Hippolyti fabula
quaestiones, quae praecipue ad personarum mores spectant, pro-
ponere, cum illae, si quae unquam, non certi singulique homi-
nes sint‚ qui semel vixerint, sed potius ad certum quoddam
hominum genus pertineant ¹. An non intellegis, quantopere haec
res imitationem adiuvare debuerit? Inde autem ad tragoediae
deperditae imaginem redintegrandam progressi iam paratiores et
quasi sponte ad alteram illam dissertationis partem traducemur.

I.

Euripidem etiam sine- diserto testimonio, quod facetus ille
comicus Atheniensis ipsi invidioso aemulo subicit (Arist. Ran.
959), sciremus ad domesticam et communem vitam (οἰκεῖα
πράγματα) animum maxime rettulisse. Quo sactum est, ut,
cum ab ipsa vita colores ad heroum scaenam illustrandam
sumeret, in eorum moribus describendis saeculi sui naturam
indolemque saepius exprimeret. Licet igitur poeta in Hippo-

 

¹ Hoc Lessingius (Hamb. Dramat. N. 95) ita: ‘Mehr die personi-
ficirte Idee eines Charakters als eine oharakterisirte Person'. Cf. Brunn
Kiinstlergeseh. II p. 87 ff.

