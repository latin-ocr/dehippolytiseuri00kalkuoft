26

frg. 449, quod chorum ostendit heroem fortunatum praedicantem
propter divinos honores, quos Diana ei augurata sit, cum v.
1423 sq.; in quibus honores quidem abunde commemorantur,
sed chori praedicationis nec vola nec vestigium apparet. Frag-
mento 445 autem manifesto e nuntii narratione excerpto minime
accurate rospondet v. 118& novum denique discrepantiae exem-
plum Leo (l. l. p. 180 sq. cf. p. 182) attulit frg. 389 falso ad-
huc Euripidis Theseo adiudicatum ultimae Velati scaenae, qua
Hippolytus moribundus comparuit, vindicans. Senecam autem
videbimus in iis scaenis illustrandis, quarum argumentum poeta
certe non mutavit, nunquam posterioris editionis verba, haud
raro sensus exprimere, ut in Romana tragoedia examinanda merito
Coroniferi fidem testeris; quanquam simpliciter negari nequit
Senecae servatam Euripidis fabulam ad manus fuisse. ——- Ad
summam sufficit haec in memoriam revocasse, in singulis non-
nulla monitu digna habeo.

Scaeuam in Velato non ut in Coronifero Troezene, sed
Athenis fuisse indicare videtur cum Senecae tragoedia tum
Ovidius, qui duobus certe locis (Met. XV, 506. Fast. VI, 739)
Hippolytum profugo curru Troezena petentem fingit. Neque in
epistula, quam Phaedra Troezene immorans scribere videtur (cf.
v. 107, Birt l. l. p. 403), indicia deesse alio loco videbimus,
quae ad Athenas nos reiciant. Illic autem Diana ἐν’Ἀγραις
maxima religione colebatur, ut notum est; contra in Coro-
nifero Diana Argivi-da, dea pluribus praecipue Peloponnesi
locis culta1, commemoratur (cf. v. 22& 1131). De illa Philo-
chorus locutus erat (Schol. Eur. Hip. 73: ὃ δὲ Φιλόχορος
τὴν ἐν 3Ἀγραις Ἄρτεμιν —- στέφεσθαί φησι κτλ.), quod
testimonium scholiastae (l. l.) inepte referunt ad Coroniferum.
Quid si historicus ex altera fabula nonnulla attulerat ad vene-
rationem Dianae ἐν ’Ἀγραις pertinentia? Quanquam non multum
lucramur hac coniectura3 nam vix tibi continget ex tanta com-
mentorum farragine expiscari, quid Philochori, quid scholiastarum
sit. — Titulus autem στεφανηφόρος spondet coronae dedicatio-
nem non item in Velato locum habuisse, praeterea mirum esset,
sarcophagos nunquam tam simplici sacrificatione usos esse.

 

¹ Cf. Paus. II, 7. 6. ΙΙΙ, 23. 10. IV, 4. 23 31. 3. VII, 20. 7. VIII,
53. 11. v

