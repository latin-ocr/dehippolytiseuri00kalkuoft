 

85

bus haud levibus curn Ovidiana congruat. — Cinnae denique
doctum novemque annis elimatum ac perpolitum carmen Ovi-
dio non innotuisse, quis est, qui pertinaciter asserere audeat?
Quanquam neque carminis obscuritas, quippe quod grammaticis
verum γυμνάσιον εἷς ἐξήγησιν fuisse videatur, neque fragmenta,
etsi paucissima restant, probabile reddunt Nasonem in eius imi-
tatione defixum fuisse, ne dicam de diversis heroinae nominibus.
Itaque absit, ut illi epigrammati in Crassicium nimium mo-
menti in hac quaestione attribuam.

Sed — ne me pudeat fateri me nescire, quod nesciam —
ulterius coniecturis captandis progredi nolo. Vides enim magno
incommodo nostro haec omnia fluctuare neque multum nos
lucrari vanis nominibus, quorum auctoritati ambigua testimonia
succurrant, subodorandis. In his aut nemo unquam certiora
scire poterit aut is demum, qui omnes cuiusvis auctoris trans-
formationum narrationes cum Ovidianis compararit et circum-
spectius, quam olim Mellmannl, sub uno conspectu posuerit.
Interim docuisse satis habeo cum Ovidium alios auctores ad
imitandum delegisse et conflasse, tum apertam affinitatem inter-
cedere inter poetam Romanum et Antonini Liberalis auctorem,
quod maximi ponderis est ad pensitandam recte Euripidis imi-
tationem, in quam etiam reliquos auctores inclinasse, licet para-
phrastae talia reciderint, Plutarchi locus supra allatus argu-
mento est. Nasoni autem laudem inveniendi illustrandique
illius inter Myrrham et nutricem colloquii iure me detraxisse
etiam alia argumenta cogunt. Veri enim duco simillimum aliquem
poetam Alexandrinum Myrrhae fabula tractata gloriam sibi
acquisivisse, cui alii neque ii tantum, qui Myrrhae fata depin-
gendas ibi proposuerunt, vestigiis eius magis minusve insistentes
se addixerint. De qua conclusione confirmate mihi suffragaberis,
si in Scyllae descriptione, qualem Ciris, Alexandrini si quod
unquam coloris poema (cf. Dilthey l. 1. p. 69), exhibet, corol-
larii loco quam brevissime potero nonnullas cum Ovidiana Myr-
rha similitudines atque eas tam generales monstravero, ut su-
spicioni per se reiculae, quasi poetae Latini invicem se imitati
sint, nou amplius locus relinquatur.

Scylla igitur furtim e cubili surgens iarn in eo est, ut ad

 

¹ De caus. et auctor. narrat. de mut. form. Lips. 1786.

