14

tota haec commentatio servatae fabulae quasi solido funda-
mento, ad quod semper respiciat — necesse est tangam sub-
difficilem eius scaenae interpretationem, in qua Phaedra et nu-
trix inter se altercantur, antequam haec Hippolytum adit.
Viam, qua progrediendum est, Wilamowitz ingeniose munivit
(Anal. Eur. p. 209 sq.): Parum satisfacere volgare-m interpre—
tationem: insontem esse Phaedram, convenire ei cum nutrice,
ut medicamento amorem pectore suo expellat, decipi a nutrice,
perire3 immo περιπέτειαν quandam in Phaedrae moribus ap-
propinquare poetam satis aperte indicare, qui praeterea divinam
illam scaenam, qua Phaedra amore saucia nomen eius, quern
deperit, fatetur, in Hippolyti fabulam non admisisset, nisi ut
proponeret, quomodo mulier contra amoris violentiam parum
fortis pedetemptim et quasi per gradus ad atrox facinus dela-
beretur. — Hactenus, qui non stat a viri egregii partibus, eius
iudicium in summo poetae tragici artificio interpretando occae-
catum est. Attamen ille in singulis ulterius progressus metam
non attigit. Audacem praeterea medelam versuum sede hic
illic mutanda adhibuit per se parum veri similem, cum huius
scaenae turbatio ante legem Lycurgeam ex ipsius sententia orta
histrionibus obtrudenda esset, qui aut nunquam aut rarissime
versuum ordinem mutare solebant, ut- Wheeler (l. 1. p. 55) ob-
servavit. Nego deinde hanc medendi rationem necessariam esse;
quocirca in singula huius fabulae partis quasi lineamenta in-
quirere opus est. - Nutrix erae cogitationes a morte ad vitam
revocare et honestatem ad scelus declinare studet v. 433 sq.;
rationibus nempe fucatis, quae vilioribus naturis semper praesto
sunt, urget dominam. Nam si quis amori indulgeat, quid iu
eo vituperandum esse? Frustra pugnari contra Amoris omni-
potentis vim, cui dei ipsi cedant. Quibus rationibus cum Phae-
drae virtus non debilitetur — perseverat enim in impudicis
consiliis reiciendis v. 486 sq. — iam sentit nutrix opus esse
distinctius loqui. Parata est igitur recta via ad iuvenem con-
tendere eique Phaedrae amorem patefacere V. 490 sq. Domina
ira effervescit v. 498 sq., nutrix denuo instat v. 500 sq„ tum
vero Phaedra ‘ab irae caloribus ad flebiles preces delabitur,
concedit bona esse nutricis consilia sed turpia. Tamen si illa
tam bene defendere pergat turpia, facere se non posse quin eis,
qnae nunc fugiat, se perimi patiatur'. Sic cum Wilamowitzio

