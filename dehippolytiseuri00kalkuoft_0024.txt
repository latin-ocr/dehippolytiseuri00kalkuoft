20

privigno non nocitura suo', quem iam dudum, qui huc usque
me secuti sunt, mihi obicientes audio. Adscita ipsa nostra,
de qua quaestio est, Coroniferi scaena difficultas aliquatenus
certe expeditur. Nam Phaedra ea tantum intellegit pocula,
quibus privigno non nocere, sed sibi mederi velit: contra nutrix
nocere vult. Sed pocula ipsa in tragoedia praetenduntur tantum,
non miscentur; itaque nescio, auin Alexandrino aliquo carmine,
ad quod identidem postea recurram, hoc contrarium etiam am-
plius ita exornatum fuerit, ut nutrix re vera Phaedrae pocula
misceret ad furorem sedandum, quod simularet, cum potius pri-
vignum iis delenire studeretl. ln Hippolytum Velatum hoc non
quadrare mox videbis.

Sed ut post hanc digressionem ad Euripidem redeamus:
Phaedrae, cum de tali medicamine nutricem interpellet, ex nulla
parte eius ambiguo sermone suspicio orta esse videtur. Arripit
id, quo sibi suo iure salutem allatum iri sperat, reliqua omnino
non curans. ltaque unum patet refugium, atque id unice verum,
ut sumamus Phaedram fingere istam simplicitatem et intellegere
nolle, quo nutricis ambigua quidem, sed somniantibus tantum
obscura consilia tendant. Servat speciem pudicitiae, attamen
ab omni culpa liberari nequit⁷ cum omnino ad nutricis simu-
lationes descendam quod ut palam fiat — noli hoc neglegere
— poeta fingit Phaedram tani levicula et inutilia interrogantem.
Aptum praeterea sibi parat hoc modo transitum ad ea, quae
sequuntur3 quibus dilucidius etiam vetita spes, qua mulier amans

 

¹ Huc convicia tendunt, quibus Propertius lenam proscindit
V,5. 5: ‘docta vel Hippolytum Veneri mollire negantem’. Remedium in
utramque partem valens Dido significat (Verg. Aen. IV, 478 sq.) cum
sorore communicans se sagae ope viam invenisse, quae sibi reddat
Aeneam vel eo se solvat amantem. Exemplum, ubi poculum amato-
rium ab ipsa muliere, quae allicere vult, bibitur, exstat apud Lucia-
num Dial. meretr. 4. Alexandrinis autem Phaedrae sacra magica bene
innotuisse Diltlieyii coniectura rRh. Mus. XXV p. 157) 111 pictura Pom-
peiana (Helb. No. 1433) Phaedram, cui nutrix ex adverso stet, noscendam
esse in femina sedente laqueum gerente, instrumenta magica in statun-
cula et amphora illic depicta, ultro probasset, si certa esset. Errasse
virum doctum, cum alteram picturam in Palatino erutam eidem ma-
teriae vindicaret (l. 1.), novissima picturae editio Mon. dell’ Inst XI, 23
vincit. ‘

