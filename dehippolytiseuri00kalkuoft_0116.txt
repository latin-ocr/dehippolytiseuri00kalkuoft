112

transitum sibi parat ad verum ignem aperiendum. — Deinde
quidem Apuleii fabula propriam viam ingreditur3 nam si disces-
seris ab externis lineamentis: repulsa novercae odio calum-
niisque, quae conservata sunt, ceteroqui transfigurata est in
veram historiam iudicialem ac forensem.

Verum hoc mea plurimum refert: in Apuleii fabula argu-
menti summam, qua illa Romanae tragoediae scaena continetur,
recognovimus, ut, quoniam de Graeca fabulae origine dubitari ne-
quit, iam novo argumento colligatur Euripidem hanc scaenam
invenisse. Cui iudicio non video, quid melius succurrere possit,
quam ipsius Apuleii verba fabulae praefixa: ‘Iam lector
optime, scitote tragoediam, non fabulam legere et
a socco ad cothurnum ascendere'. Quid multa? De
huius prooemii pondere nos non posse puto ambigere, quippe
quod Madaurensis certe non de suo ingenio vel doctrina adiecerit,
cum et tota actionum implicatio fabula romanensi vel Milesia
dignissima pro tragoedia, quam ne dictio quidem redolet, nimis
vehemens sit et altera fabulae pars tragicum colorem adeo
amiserit, ut etiam nutricis partes demptae sint, altera maximam
partem in iudiciis ac foro agatur. Attamen tota fabella ex
una eademque Graeca officina prodiit, cuius rei Heliodori fabula
de Cnemone (Aetli. I, 9 sq), quam supra iam tetigi ac statim
pertractabo, satis aperto indicio est utpote ab eodem simi-
live archetypo pendens. Itaque non dubito, quin illi fabulae,
quae antiquitus magna ex parte ad Hippolyti Velati exem-
plar conficta a variis manibus transfigurata est, donec hanc,
quam tenemus, formam induit, olim ut in Parthenii narra-
tionibus adscriptum fuerit: ἱστορεῖ Εὐριπίδης aut tale quid3
quae inscriptio casu in uno alterove exemplo usque ad Apu-
leii tempora duravitl. Neque igitur ad extremum id parvi
aestimandum, quod Apuleius (c. V) narrat novercam pro—
bosam sollicitationem mentitam ultro finxisse privignum sibi
ob detectum flagitium gladio comminatum esse, quandoqui-
dem consimilem Senecae fictionem2 Euripidi fortasse vindi-

 

¹ Apuleium ipsam Senecae fabulam ante oculos habuisse, si ea,
quae supra exposui, reputaris, non amplius affirmabis.

² Seneca differt eo tantum, quod Hippolytus gladio pudieam
terruisse dicitur v. 728. 891. .

