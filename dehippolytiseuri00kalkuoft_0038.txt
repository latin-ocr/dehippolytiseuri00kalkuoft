34

ratiocinans V. 701: πρὸς τὰς τύχας γὰρ τὰς φρένας κεκτή-

μεθα ¹. Sed videamus, quae sequantur. Phaedram rursus ”

frustra transitum ad coepta exequenda quaerente-m interrumpit
filius matrem eam fortuito appellans v. 6083 qua invidiosa
voce Phaedrae transitus aptissime paratur. Memineris eo-
dem artificio Euripidem in servata Hippolyto v. 310 usum
esse, scilicet ut aliquo verbo temere intericiendo diverbia in-
certe fluctuantia sistat iisque inde prorsus diversam viam in-
grediendam praescribat. ,Senecam autem in hac ipsa re ad
Graecum exemplar apprime se adstrinxisse alio praeterea argu-
mento postea proponendo demonstrabo. — Mavult igitur Phae-
dra famula vocari v. 611 atque adeo privignum obsecrat, ut
mandata sceptra et se famulam accipiat v. 618. Similia Ovi-
diana puella iactat v. 164: ‘serviat Hippolyto regia tota meo ³.
Sed casto iuveni aures ad lenocinia blandi alloquii clausae
sunt3 praetexit pietatem erga parentem fortasse sospitem v, 624.
Quo tendit Ovidiana puella v. 127: ‘i nunc, sic meriti lectum
reverere parentis'. Phaedra autem subinde nova periclitans in
initio denuo ambigue locuta v. 636 sq., iam satis plana verba
de amore aliquo in pectore saeviente proicit, quam confes-
sionem Hippolytus eo sublevat, ut novercam interroget, furatne
Thesei amore v. 645, hac ratione ipse viam patefaciens, qua
Phaedra filio, ut in quo patris imaginem recognoscat, amorem
tute declarare possit. — Poeta igitur alteri personae quasi
munus delegat in molesta materia sermonum fili deducendi;
quod Racinium imitatum esse adnotare iuvat. At Euripides
nonne eandem rationem init alteram Phaedram anxio affatu
nutriculam ambientem fingens v. 345: πῶς’ ἂν σύ μοι λέξειας
ἁμὲ χρὴ λέγειν; qui versus quam celeber fuerit, non solum
Aristophanis parodia (Equit. 16) declarat, sed etiam, ut Buecheler
me monuit, Menander conversus a Plauto Bacch. 35: ‘ qnid si
hoc potis est ut tu taceas, ego loquar? ..... lepide². Senecae
autem in ista scaena re vera Graecum exemplar facem praetu-

 

 

¹ Cf. trag. frg. adesp. 16. v. 2:
οὐδὲν ἧν πάντῃ καλὸν
οὐδ’ αἰσχρόν, ἀλλὰ ταῦτ’ ἐποίησεν λαβᾚ)
ὁ καιρὸς αἰσχρὰ καὶ διαλλάξας καλά.
οὐδὲν ἄν vulgo, οὐδὲν ἦν Nauck.

