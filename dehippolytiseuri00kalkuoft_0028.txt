24

Veneris invocatio sequeretur et chorus vim Amoris laudibus
efferret ¹.

Hippolyti Velati temporum invidia nobis ereptae imaginem
cum olim ex Senecae Phaedra, Ovidii quarta epistula, sarco-
phagis, fragmentorum denique servatorum laceris frustulis, testi-
moniis his mutua concordia se confirmantibus invicemque se
tuentibus redintegrare conatus essem, via a Wilamowitzio (l. l.
p. 154 cf. p. 209) breviter indicata, Leo2 interim circumspectius
toti huic quaestioni firma fundamenta substruxit, ut eam ex
incunabulis denuo repetere supersedeam, ne acta agere videar.
Usus enim iis, quae iudicavi, subsidiis nonnulla capita con-
clusit de fabulae oeconomia, id rectissime firmo argumento
nisus affirmans p. 176: verisimile esse, si Seneca congruat cum
Ovidio in iis, quae ad Phaedrae mores aliter quam in Hippolyto
Coronato formatos spectent, non tam Ovidii epistulam a Seneca
expressam esse, quam utrumque ad communen] fontem accessisse.
Ovidium quidem praeter Velatum Coronifero usum esse, quod
per se admodum probabile est, Birt (Rh. Mus XXXII p. 403 sq.)
probabilius reddidit demonstrando poetam Romanum nonnullos
servatae fabulae locos ad verbum exp1·essisse3; quanquam non

 

¹ Qui versus 494. 95 et 500 in suspicionem vocant, caveant, ne
praeiudicata opinione poetae verba metiantur. Nam nutricem Phaedrae
constantia magnopere iratam incidere in contumeliosam loquacitatem
et irato tumore priorem rationem, qua in prima honesti commendatione
foedum amorem posuit, abdicantem iam concedere turpe esse, quod
suadeat, sed utilius quam honestum, quid in eo mirum aut naturae
repugnans? Verum est lenam v. 495 spurcum quodammodo colorem
verbis inducere, sed nostri potius sensus est in talibus offendi. Gloel
igitur (l. l. p. 33‘sq. 52 sq.) hos versus ab interpretum temptationibus
prohibens adstipulantem me nactus est.

² L. Annaei Senecae tragoediae 1 p, 173 sq.

³ Nimium quidem Birt tribuit huic, quae intercedit inter epi-
stulam heroidem et Coroniferum similitudo, cum iusto artificiosius
ansam ex hac extricet ad comparanda Graeci poetae verba cum de·
scriptione Ovidianae puellae. Contendit enim p. 405 poetam, qui
Phaedram scribentem fingat: ‘ubi nunc fastus altaque verba iacent’
(Ov. 150), legisse versus Euripidis 406 sq„ quoniam in ipsa epi-
stula neque fastum deprehendamus neque alta verba. Immo ut in
Ovidii verbis merum ornamentum eroticum agnoscamus, suadet con-
stans fabulatorum rei amatoriae usus, qui furorem paene exitiosum inde

