44

et v. 209 sq.:

cur in penates rarius tenues subit

haec delicatas eligens pestis domos? e. q. s.
Accommodatissimum autem ad tragoediae dignitatem etiam id,
quod chorus, qui modo caecae fortunae ludibria exprobravit,
iam his ratiocinationibus priora convicia quasi compensat. At
Seneca, qui totam oeconomiam in fine fabulae mutavit, Graeci
exemplaris subtilem argumentandi elegantiam abolevit, cum
decantata sententia: tFortunam nulli fidem praestare' in-
commode immixta ad Theseum provocavit v. 1141 sq. Ad ex-
tremum, si recte adhuc disputavi, in priore Hippolyto non
legebatur retractatae fabulae stasimon quartum post nuntium
de Hippolyti morte. An tu hoc loco Amoris praeconia gra-
vate desiderares? Mihi quidem semper visum est in Amoris
ista laudatione parum apte inculcata — nam Venus non pueri
sui divina gratia ac venustate heroem domuit, sed malarum
art-inm aperta vi insontem oppressit — suturam neglegenter
retractatae artis delitescere. Cui suspicioni Seneca hoc choro
priore loco abusus valde succurrit.

De Sophoclis Phaedra, quae in hac de Hippolytis Euripi-
deis disputatione alicuius momenti esse videatur, pauca opus est
disserere, antequam pergam. Quam quidem fabulam qui ex laceris,
quibus benigna sors favit, frustulis iisque maximam partem
generalibus habilibusque in omnem partem sententiis per sua
quasi tabulata exaedificare conentur, vereor, ne videant in
somnis quidquid voluerint, quibus coniectores defuturi sint.
Welcker autem, ingeniosus ille divinandi artifex, in inexpli-
cabilia dumeta abreptus est, cum Asclepiadis consarcinata, ut
videbimus, narratione ad oeconomiam fabulae Sophocleae in-
staurandam uteretur et Ovidium in quarta Heroide ad hanc
ipsam fabulam se applicuisse censeret ¹. Hunc si andis, Phaedrae
Sophocleae mores non admodum diversi fuerunt ab Euripideae

 

¹ L. 1. p. 394 sq. —- Hiller 1. 1. p. 34 sq. nihil fere novi attulit,
nisi quod Senecam praeter Hippolytum posteriorem Sophoclis tragoe-
diam fortasse imitari ratus est (p. 48). Talia iam missa faciamus.
Swahn (de Hippolyti Senecae fabula I Holm. 1857) item contendit Se-
necam Sophoclis Phaedram imitari. Mihi non licuit eius librum in-
spicere3 cf. Teuffel Rom. Litteraturgesoh. (3) ξ 290. 6.

