37

satis habuit addere: ‘aberitque diu‘, quibus verbis insuper tecte
respicit ad Vergilianum illud (Aen. VI, 617 sq.): ‘sedet aeter-
numque sedebit Infelix Theseus'. Neque enim video, qua causa
Theseo crimini verti possit, quod nuptiis Hippodamiae, de qui-
bus Birt (1. l. p. 405) cogitat, monstra propulsans virtutem
tuens adfuerit ¹.

Seneca vero in hoc mutandi licentiam sibi assumpsit,
quod Hippolyto non amplius in scaenam producto Theseum
absentem filium conviciis incessentem finxit. Graecum poetam
optimam occasionem, ut tumidam sermonis forensis ac iuris
dicundi doctrinam ostentaret, non praetermisisse frg. 442
vincit, quod supra attigi3 adde, quod Romanus Theseus perinde
loquitur, quasi filius ex adverso stet v. 924, 929 sq. Similes

⁸ denique attende v. 915 sq. Euripideis 948 sq. 2.

Sed quomodo Phaedra? Eam manum sibi non intulisse
utpote audacem et ad scelera pronam, antequam ulciscendi
cupiditatem interitu privigni explerit, ut bene Weil (Eur.
p. 4) exposuit, pro concesso sumo. Leoni autem adstipulor,
qui ex argumenti natura consentaneum esse ducit (l. l. p. 179)
Phaedram post relatum de Hippolyti morte nuntium rursus
comparuisse et morti suae praefatam esse. Quanquam in hac
quaestione pensi non habeo frg. 446:

ὦ λαμπρὸς αἰθὴρ ἡμέρας θ’ ἁγνὸν φάος,

ὥς ἡδὺ λεύσσειν τοῖς τε πράσσουσιν καλῶς

καὶ τοῖσι δυστυχοῦσιν, ὦν πέφυκ’ ἐγώ.
Quae etiamsi Leo iure Phaedrae dat, tamen haec esse verba
mori volentis mihi non persuasit. Talia qualibet aegritudine
et afflictatione se relaxanti tribui posse documento sunt ipsius
Phaedrae verba in servata fabula v. 672: ἰώ γᾶ καὶ φῶς. l πᾷ
ποτ’ ἑξαλύξω τύχας; et quod maioris momenti est, nonne nu-
trix perinde loquitur‚ ac si alumna lucem et aera desiderarit,
v. 178: τόδε σοι φέγγος, λαμπρὸς ὅδ’ αἱθήρΡ Perquam similis
est Sophocleae Electrae lucis invocatio v. 86: ὦ φάος ἁγνὸν
καὶ γῆς ἰσόμοιρ’ ἀήρ (cf. Eur. El. 59).

 

¹ In Ovidii vers. 110 mendum non delitescere iam persuasum habeo,
ubi Birtii felix coniectandi facilitas frustra medelam circumspexit.
² Non sine specie veri huic Thesei orationi adscribas frg. inc.

897 et frg. 968, quo potuit Hippolyti immodica sui admiratio castigari
(cf. Eur. Hip. 994 sq.).

